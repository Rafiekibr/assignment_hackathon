<!DOCTYPE html>
<html lang="en">
    
    <head>
        <meta charset="UTF-8">
        <meta name="viewport"
         content="width=device-width, initial-scale=1.0">
        <meta http-equiv="X-UA-compatible" content="IE=edge">
        <link rel="stylesheet" href="style.css">
        <title>Twatwa</title> 
    </head>

    <body>
        <div class="container3">

            <div class="head head3">
                <header>
                    <h1>Surinaamse zangvogels</h1>
                </header>
            </div>

            <div class="paragraph paragraph3">
                <h2 class="h2">Twatwa</h2><br>
                    <p class="ptext">
                        Twatwa. Een zwarte vogel met een bleke snavel en wat wit op de vleugel. De dikbekzaadkraker. 
                        Deze zaadeter is 
                        de bekendste zangvogel uit Suriname. Hij kan verschillende geluiden maken en sommige mensen 
                        kunnen horen of een twa twa gevangen is op Sipaliwini of achter Coronie. De twa twa is een 
                        zeer zeldzame vogel geworden in het wild omdat hij zo vaak gevangen wordt. Ik heb er nooit een 
                        gehoord of gezien, wanneer ik in de zwampen in het kustgebied was. Daar zaten ze nog in de jaren 
                        tachtig, maar of ze misschien nog in de grootste zwampen zitten of op de Sipaliwini-savanne is maar 
                        de vraag. Uit een verslag van Otte Ottema (Stinasu) van januari 2001 maak ik op dat de Twa twa in het 
                        wild zo goed als uitgestorven is in Suriname.
                        Als je toch een twatwa wilt zien of horen moet je in de stad zijn. In Paramaribo, 
                        in Nieuw-Nickerie en in Amsterdam worden er zangwedstrijden gehouden met twa twa en 
                        pikolet en in Suriname kun je vaak mensen hun vogel zien meenemen als ze het huis uit gaan. 
                        In Nederland zie je dat natuurlijk minder, maar op het Kwakoe-festival kan je toch van de 
                        twatwa's genieten. Vaak zijn dit gekweekte vogels, maar ze worden ook uit Brazilië geïmporteerd. 
                        Ook in Brazilië worden er wedstrijden met deze en verwante soorten (Bicudo en Curió: picolet) 
                        gehouden en worden bandjes met opnames van goede zangers verkocht om het gekweekte jongen te leren. 
                        (er is een video, gemaakt op het onafhankelijkheidsplein).
                        Een oudere naam voor de twa twa is wittie-mofo, omdat de oudere mannetjes een witte snavel 
                        krijgen. De naam twa twa was rond 1900 (volgens Penard) vooral geliefd bij de indianen en in 
                        Demarara. De vogels kostten toen soms wel 5 gulden! (en nu misschien wel vele duizenden 
                        Surinaamse dollars). Een mannetje leefde vaak met meerdere vrouwtjes, maar nu ze zo zeldzaam 
                        zijn zal dat wel moeilijk worden. Ze houden van harde zaden die ze met hun sterke snavel 
                        kraken. Er is in Zuid-Amerika een soort die sprekend op de twa twa lijkt, met een nog 
                        grotere snavel die zwart blijft bij de mannetjes. Ik weet niet of die ook in Suriname 
                        voorkomt? Hij is wel gevangen in alle buurlanden.( text is van internet)
                    </p>
            </div>

        </div>
    </body>
</html>